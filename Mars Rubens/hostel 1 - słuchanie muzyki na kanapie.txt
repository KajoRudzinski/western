	Leżał na plecach na kanapie i słuchał kwarta w górę kwinta w dół, kwarta w górę kwinta w dół, wyczekując momentów wahania, drobnych pauz, potknięć. Przepływały nad nim mosty (najpewniej weneckie), wyprostowane nad głową ręce rozciągały mu ramiona. Przez chwilę pomyślał o innych ramionach, o wiosłach, kwarta w górę kwinta w dół. Prawa ręka za głośno - wiem. Jakim cudem tego nie słychać. Na łódce nie byłoby tak wygodnie. Miał tendencję do myślenia o kilku rzeczach na raz. Nie było to oczywiście myślenie, tylko rzucanie zdań wyrwanych z kontekstu, chociaż niekiedy efektownych, przyznaję.